D.g.r. 29 dicembre 2016 - n. X/6096
Approvazione con stralcio del piano di classificazione degli
immobili del consorzio di bonifica Dugali, Naviglio, Adda Serio,
ai sensi dell’articolo 90 della l.r. 5 dicembre 2008 n. 31
LA GIUNTA REGIONALE
Visto l’articolo 90 – contributi consortili - della legge regionale
5 dicembre 2008, n. 31 (Testo unico delle leggi regionali in materia di agricoltura, foreste, pesca e sviluppo rurale), ai sensi del
quale i consorzi di bonifica elaborano il piano di classificazione
degli immobili secondo i criteri, indirizzi e modalità procedimentali deliberati dalla Giunta regionale;
Vista la d.g.r. 17 aprile 2015, n. 3420, con la quale sono stati
approvati i criteri, gli indirizzi e modalità procedimentali per l’elaborazione e l’approvazione dei piani di classificazione degli
immobili, ai sensi dell’articolo 90 della l.r. 31/2008;
Visto l’art. 10 – Disposizioni non finanziarie - commi 11, 12, 13,
14 e 15 della legge regionale 8 agosto 2016, n. 22 «Assestamento al bilancio 2016/2018 – I provvedimento di variazione con modifiche di leggi regionali;
Considerato che nel corso degli anni Regione Lombardia ha
ritenuto il nodo idraulico della città di Cremona meritevole di finanziamenti su numerose opere di difesa idraulica del territorio,
per un complessivo importo di oltre euro 11.000.000; ciò rappresenta un indice di attenzione dettato da una forte criticità del
territorio sotto il profilo idraulico confermata anche dai recenti
studi svolti per il Piano di Gestione del Rischio Alluvioni, in applicazione della Direttiva 2007/60/CE (Direttiva Alluvioni);
Considerato che dai documenti del sopracitato Piano si evince come la città di Cremona sia inclusa nella cosiddetta «Area
di Rischio Significativo», con particolare riferimento al reticolo secondario in cui risultano inclusi numerosi corsi d’acqua di competenza del consorzio Dugali, Naviglio, Adda Serio;
Considerato che il piano di classificazione degli immobili determina entrate per i Consorzi ai fini della manutenzione del reticolo consortile;
Rilevato che il Consorzio di bonifica Dugali, Naviglio, Adda
Serio:
• al fine di acquisire i pareri dei Comuni e le eventuali osservazioni dei consorziati, ha preso atto con delibera del Consiglio di Amministrazione n. 16 del 4 agosto 2016 dell’avvenuta elaborazione del piano e disposto
per le comunicazioni e la relativa pubblicazione;
• ha pubblicato il piano il 5 agosto 2016;
• ha ricevuto, entro il termine del 14 settembre 2016, n. 562
osservazioni da parte di Amministrazioni comunali, di singoli privati, ditte e consorzi di irrigazione;
• ha controdedotto le osservazioni, motivando sia l’accoglimento che il non accoglimento, entro il termine previsto
dai criteri regionali;
• ha trasmesso a Regione le controdeduzioni alle osservazioni e la delibera del Consiglio di Amministrazione n. 28 del
19 ottobre 2016, con lettera prot. n. 0005625 del 24 ottobre 2016 (agli atti di Regione con prot. n. Z1.2016.0011313
del 25 ottobre 2016), con la quale lo stesso Consiglio di
Amministrazione:
• ha integralmente fatto propria la relazione prot. n. 0005414
del 13 ottobre 2016, contenente le controdeduzioni alle
osservazioni;
• ha adottato il piano, modificandolo, rispetto alla versione di
cui aveva preso atto con delibera del Consiglio di Amministrazione n. 16/2016, al fine recepire alcune osservazioni
accolte e di correggere alcuni errori od omissioni emersi
nella fase di controdeduzione alle osservazioni;
Considerato che le modifiche introdotte al piano pubblicato il 5 agosto 2016, in conseguenza delle osservazioni accolte,
riguardano:
• la modifica del perimetro dei bacini con scarico nel colatore Morbasco nella città e nella cintura periurbana di
Cremona;
• la revisione del criterio di riparto delle spese generali e comuni suddivise tra distretti, in ragione della somma delle
aree contribuenti per la bonifica e per l’irrigazione;
• la rettifica delle informazioni generali di cui all’osservazione
n. 4 dell’Amministrazione del Naviglio della Città di Cremona;
• l’aggiornamento della carta degli scarichi;

• la creazione di una tabella di riferimento per la valutazione

degli indici che, con dettaglio di singolo immobile, saranno
resi disponibili su internet o a richiesta;
• la correzione del confine del bacino della roggia Vailata ad
includere l’intero abitato di Vailate;
• l’accorpamento dei bacini Soncino Est e Soncino Ovest;
• l’individuazione di un’area con riduzione forfettaria del contributo al 50% (osservazioni Comune di Soncino);
• l’esclusione degli immobili della Tamoil Raffinazione s.p.a.
dalla contribuenza consortile;
Considerato inoltre che, oltre alle suddette modifiche, il Consorzio ha:
• corretto il tracciato della roggia Dardanona e inserito la
roggia Ogliolo, nel bacino Soncinese, in conformità alla
d.g.r. n. 4229/2015;
• creato il bacino autonomo della roggia Vidolasca, ad indice
di servizio nullo, a partire dal bacino della roggia Serio Morto;
Rilevato che tra le sopra elencate modifiche, introdotte in sede di controdeduzione alle osservazioni, figura anche quella oggetto dell’osservazione n. 2, sub 3, presentata dalla ditta Corazzi
Fibre s.r.l., comportante l’ampliamento del perimetro di contribuenza mediante l’inclusione di un ambito territoriale della città di Cremona sul quale risiedono diverse migliaia di cittadini,
che verrebbero quindi assoggettati, mediante l’accoglimento
dell’osservazione in argomento, alla contribuenza;
Ritenuto che la suddetta modifica che verrebbe apportata
al piano di classificazione degli immobili deve considerarsi di
natura sostanziale e quindi comporterebbe la necessità di applicare le procedure previste dalla succitata d.g.r. n. 3420/2015
a garanzia del diritto di informazione, accesso agli atti e partecipazione al procedimento amministrativo dei soggetti potenzialmente coinvolti dalla modifica medesima;
Dato atto che l’introduzione nel piano della modifica derivante dall’accoglimento dell’osservazione presentata dalla ditta
Corazzi Fibre s.r.l., non ha, invece, consentito ai soggetti potenzialmente coinvolti dalla modifica medesima di esercitare pienamente i diritti loro attribuiti dall’ordinamento;
Rilevata, quindi, la necessità di approvare il piano di classificazione degli immobili stralciando l’ambito territoriale della città di
Cremona, onde consentire al Consorzio di esplicare, anche per
tale ambito, le procedure previste dalla d.g.r. n. 3420/2015, organizzando altresì, secondo quanto già effettuato per i restanti ambiti territoriali del piano di classificazione adottato con deliberazione del Consiglio di Amministrazione n. 28/2016, almeno due
incontri pubblici sul territorio al fine di informare la popolazione
sui contenuti del piano;
Ritenuto quindi che, a seguito dello stralcio che viene apportato al piano, per detto ambito territoriale non si possa applicare
la contribuenza sino all’eventuale conclusione in senso favorevole delle procedure previste dalla d.g.r. n. 3420/2015;
Visto il piano di classificazione adottato con delibera del Consiglio di Amministrazione n. 28/2016, composto da:
• relazione corredata da n. 9 allegati;
• cartografia prevista dai criteri regionali sopra richiamati;
Considerato che il piano adottato è coerente con i criteri
regionali sopra richiamati e che sono stati rispettati i tempi impiegati per l’elaborazione del piano, la raccolta e la controdeduzione delle osservazioni, nonché i tempi per l’adozione e la
trasmissione in Regione per l’approvazione;
Ritenuto inoltre opportuno rammentare al Consorzio di bonifica Dugali, Naviglio, Adda Serio che il piano di cui alla presente
deliberazione, dovrà essere comunque adeguato al piano comprensoriale di bonifica, di irrigazione e di tutela del territorio rurale che sarà approvato dalla Giunta regionale, così come stabilito nell’art. 10, comma 14, della l. r. 22/2016;
Ritenuto di approvare il piano di classificazione degli immobili
adottato dal Consorzio di bonifica Dugali, Naviglio, Adda Serio
con delibera del Consiglio di Amministrazione n. 28/2016, parte
integrante e sostanziale del presente atto, stralciando l’ambito
territoriale della città di Cremona oggetto dell’osservazione n. 2,
sub 3, presentata dalla ditta Corazzi Fibre s.r.l.;
Rilevata inoltre la necessità che il Consorzio di bonifica Dugali,
Naviglio, Adda Serio, rettifichi l’errore materiale segnalato dal comune di Corte Palasio con l’osservazione n. 3, accolta in sede di
controdeduzioni;
Rilevato che sono a tutt’oggi vigenti i piani di classificazione
degli immobili dei preesistenti Consorzi di bonifica Dugali e Na-

– 36 –
Serie Ordinaria n. 1 - Giovedì 05 gennaio 2017
viglio Vacchelli, i quali, a seguito del riordino consortile avvenuto
nel 2012 in applicazione della l.r. n. 25/2011, sono stati soppressi
e fusi insieme al Consorzio di miglioramento fondiario di secondo grado Adda-Serio per costituire il Consorzio di bonifica Dugali, Naviglio, Adda Serio;
Considerato che il presente piano di classificazione degli
immobili del Consorzio di bonifica Dugali, Naviglio, Adda Serio
riguarda anche gli ambiti territoriali dei preesistenti Consorzi di
bonifica Dugali e Naviglio Vacchelli;
Ritenuto, pertanto, che i piani di classificazione degli immobili
dei preesistenti Consorzi di bonifica Dugali e Naviglio Vacchelli
debbano considerarsi abrogati a far tempo dalla data di approvazione della presente deliberazione;
Visto il Programma Regionale di Sviluppo della X Legislatura
approvato con d.c.r. 9 luglio 2013, n. 78 e, in particolare, il risultato atteso 234.1 «Supporto ai consorzi di bonifica per la predisposizione dei piani di classificazione e piani comprensoriali»;
Visti la legge regionale 7 luglio 2008, n. 20 e i provvedimenti organizzativi della X Legislatura, che definiscono l’attuale assetto
organizzativo della Giunta regionale e il conseguente conferimento degli incarichi dirigenziali;
Vagliate e fatte proprie le considerazioni sopra esposte;
A voti unanimi espressi nelle forme di legge;
DELIBERA
1. di approvare, ai sensi dell’articolo 90, comma 1, della l.r.
31/2008, il piano di classificazione adottato dal Consorzio di
bonifica Dugali, Naviglio, Adda Serio con deliberazione del Consiglio di Amministrazione n. 28/2016, parte integrante e sostanziale del presente atto, (omissis) stralciando l’ambito territoriale
della città di Cremona oggetto dell’osservazione n. 2, sub 3, presentata dalla ditta Corazzi Fibre s.r.l.;
2.  di disporre che, per l’ambito territoriale della città di Cremona oggetto dell’osservazione n. 2, sub 3, presentata dalla ditta
Corazzi Fibre s.r.l., il Consorzio:
• debba esplicare tutte le procedure previste dalla d.g.r.
n. 3420/2015, organizzando anche, secondo quanto già effettuato per i restanti ambiti territoriali del piano di classificazione
adottato con deliberazione del Consiglio di Amministrazione
n. 28/2016, almeno due incontri pubblici sul territorio al fine di
informare la popolazione sui contenuti del piano;
• non possa applicare la contribuenza sino all’eventuale
conclusione, in senso favorevole, delle procedure previste
dalla più volte citata d.g.r. n. 3420/2015;
3.  di disporre che il Consorzio di bonifica Dugali, Naviglio, Adda
Serio rettifichi l’errore materiale segnalato dal Comune di Corte Palasio con l’osservazione n. 3, accolta in sede di controdeduzioni,
disponendo le necessarie modifiche agli elaborati di piano;
4.  di disporre che, a far tempo dalla data di approvazione della presente deliberazione, i piani di classificazione degli immobili
dei preesistenti Consorzi di bonifica Dugali e Naviglio Vacchelli
debbono considerarsi abrogati;
5.  di dare atto che gli effetti del piano, ai sensi del comma 8,
dell’articolo 92 – Attività di direzione e vigilanza della Regione della l.r. 31/2008, decorrano dalla data di approvazione della
presente deliberazione;
6. di disporre, ai sensi dell’articolo 90 comma 1 bis della
l.r.31/2008, la pubblicazione della presente deliberazione, ad
esclusione del piano di classificazione, sul Bollettino Ufficiale di
Regione Lombardia e contestualmente la pubblicazione del
piano con il relativo perimetro di contribuenza nei siti internet
istituzionali della Regione Lombardia, del consorzio di bonifica e
dei comuni ricadenti nel comprensorio di bonifica;
7. di dare atto che avverso il presente provvedimento potrà
essere proposto ricorso giurisdizionale al Tribunale Amministrativo Regionale nel termine di 60 giorni previsto dall’art. 29 del
d.lgs. 2 luglio 2010, n. 104, ovvero potrà essere proposto ricorso
straordinario al Presidente della Repubblica nel termine di 120
giorni previsto dall’art. 9 del d.p.r. 24 novembre 1971, n. 1199.
Il segretario: Fabrizio De Vecchi

Bollettino Ufficiale

Bollettino Ufficiale

– 37 –
Serie Ordinaria n. 1 - Giovedì 05 gennaio 2017

