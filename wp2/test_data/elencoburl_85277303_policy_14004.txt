D.d.u.o. 29 dicembre 2016 - n. 14004
Riesame ai sensi dell’art. 29-octies del d.lgs. 152/06
dell’autorizzazione integrata ambientale, già rilasciata con
dduo n. 8532 del 17/09/14, alla ditta Silea s.p.a., con sede
legale ed impianto in via L. Vassena 6, Valmadrera (LC), per le
attività di cui All’allegato VIII alla parte II, punto 5.2, lett. a) e
b) del medesimo decreto legislativo
IL DIRIGENTE DELLA U.O.
VALUTAZIONE E AUTORIZZAZIONI AMBIENTALI
Visti:
• la direttiva 2010/75/UE relativa alle emissioni industriali (prevenzione e riduzione integrate dell’inquinamento);
• la direttiva 2015/1127/UE del 10 luglio 2015 riguardante la
determinazione del fattore di correzione climatico;
• la l. 7 agosto 1990, n. 241 «Nuove norme in materia di procedimento amministrativo e di diritto di accesso ai documenti
amministrativi»;
• il d.lgs. 3 aprile 2006, n. 152, recante «Norme in materia ambientale»;
• il d. m. ambiente 29 gennaio 2007, «Emanazione di linee
guida per l’individuazione e l’utilizzazione delle migliori tecniche disponibili in materia di gestione dei rifiuti»;
• d. lgs. 14 marzo 2013, n. 33, «Riordino della disciplina riguardante gli obblighi di pubblicità, trasparenza e diffusione di
informazioni da parte delle pubbliche amministrazioni»;
• il d.lgs. 4 marzo 2014, n. 46 recante «Attuazione della direttiva 2010/75/UE relativa alle emissioni industriali (prevenzione e riduzione integrate dell’inquinamento)»;
• il d.l. 12 settembre 2014, n. 133, «Misure urgenti per l’apertura dei cantieri, la realizzazione delle opere pubbliche, la
digitalizzazione del Paese, la semplificazione burocratica,
l’emergenza del dissesto idrogeologico e per la ripresa
delle attività produttive», che all’art. 35 ha disposto che le
Autorità competenti:
• adeguino le A.I.A. degli impianti di trattamento dei rifiuti
autorizzandoli a saturazione del loro carico termico;
• indichino le priorità di trattamento dei rifiuti indicate nel
comma 5, ovvero, negli impianti di recupero sia data
priorità al trattamento dei rifiuti urbani prodotti nel territorio nazionale e, a saturazione del carico termico,
siano trattati rifiuti speciali non pericolosi o pericolosi
a solo rischio sanitario, adeguando coerentemente le
autorizzazioni integrate ambientali alle disposizioni ivi
indicate;
• verifichino la sussistenza dei requisiti per la qualifica del
termovalorizzatore come impianto di recupero energetico;
la
Circolare
del Ministero dell’Ambiente e della Tutela del
•
Territorio e del Mare del 27 ottobre 2014, n. 0022295 GAB,
relativa a: «Linee di indirizzo sulle modalità applicative della disciplina in materia di prevenzione e riduzione integrate
dell’inquinamento, recata dal Titolo III-bis alla parte seconda del decreto legislativo 3 aprile 2006, n.152, alla luce delle
modifiche introdotte dal decreto legislativo 4 marzo 2014,
n. 46»;
• la legge 11 novembre 2014, n. 164, «Conversione, con modificazioni, del decreto legge 11 settembre 2014, n. 133»;
• il decreto del Ministero dell’Ambiente e della Tutela del Territorio e del Mare n. 272 del 13 novembre 2014 recante le
modalità per la redazione della relazione di riferimento, di
cui all’articolo 5, comma 1, lettera v-bis del d. lgs. 152/06;
• il decreto del Presidente del Consiglio dei Ministri 10 agosto
2016, recante «Individuazione della capacità complessiva
di trattamento degli impianti di incenerimento di rifiuti urbani e assimilabili in esercizio o autorizzati a livello nazionale,
nonché individuazione del fabbisogno residuo da coprire
mediante la realizzazione di impianti di incenerimento con
recupero di rifiuti urbani e assimilati.»
• il d.lgs. 26 giugno 2015, n. 105, «Attuazione della direttiva
2012/18/UE relativa al controllo del pericolo di incidenti rilevanti connessi con sostanze pericolose – Seveso III»;
• la l.r. 12 dicembre 2003, n. 26, «Disciplina dei servizi locali di
interesse economico generale. Norme in materia di gestione dei rifiuti, di energia, di utilizzo del sottosuolo e di risorse
idriche»;

• la d.g.r. 19 novembre 2004, n. 19461, «Nuove disposizioni

in materia di garanzie finanziarie a carico dei soggetti autorizzati alla realizzazione di impianti ed all’esercizio delle
inerenti operazioni di smaltimento e/o recupero di rifiuti, ai
sensi del d.lgs. 5 febbraio 1997, n. 22 e successive modifiche
ed integrazioni. Revoca parziale delle d.d.g.r. nn. 45274/99,
48055/00 e 5964/01»;
• il d.d.g. 9 marzo 2005, n. 3588, «Precisazioni in merito all’applicazione della d.g.r. 19 novembre 2004, n. 19461 [...]»;
• il regolamento regionale 24 marzo 2006, n. 4 recante «Disciplina dello smaltimento delle acque di prima pioggia e di
lavaggio delle aree esterne […]»;
• la l.r. 11 dicembre 2006, n. 24 recante «Norme per la prevenzione e la riduzione delle emissioni in atmosfera a tutela
della salute e dell’ambiente»;
• la d.g.r. 2 febbraio 2012, n. 2970, »Determinazioni in merito alle procedure e modalità di rinnovo e dei criteri per la
caratterizzazione delle modifiche per l’esercizio uniforme e
coordinato dell’Autorizzazione Integrata Ambientale (AIA)
(art. 8, c. 2, l.r. n. 24/2006)»;
• la d.g.r. 15 febbraio 2012, n. 3019, avente per oggetto: »Determinazioni in merito al rilascio delle autorizzazioni alla realizzazione degli impianti ed all’esercizio delle inerenti operazioni di smaltimento (D10) o recupero (R1) di rifiuti ai sensi
del d.lgs. 152/06 e del d.lgs. 133/05 di Attuazione della direttiva 2000/76/CE, in materia di incenerimento di rifiuti»;
• la d.g.r. 6 agosto 2012, n. 3934 avente per oggetto: «Criteri
per l’installazione e l’esercizio degli impianti di produzione
di energia collocati sul territorio regionale»;
• la d.g.r. 20 giugno 2014, n. 1990, «Approvazione del programma regionale di gestione dei rifiuti (PRGR) […]»;
• la Circolare regionale del 4 agosto 2014 - n. 6, recante
«Primi indirizzi sulle modalità applicative della disciplina in
materia di A.I.A. recata dal Titolo III bis alla parte seconda
del d.lgs. 3 aprile 2006 n. 152 alla luce delle modifiche introdotte dal d.lgs. 4 marzo 2014, n. 46»;
• la d.g.r. 21 novembre 2014, n. 2687, «Prime determinazioni
in merito al contributo per il trattamento in impianti di recupero energetico di rifiuti urbani di altre regioni ai sensi
dell’art. 35 comma 7 del d.l. 133/2014, convertito dalla legge 164/2014».
Visti
• il d.d.u.o. n. 8532 del 17 settembre 2014 recante «Modifica sostanziale e contestuale riesame, avente valenza di
rinnovo, dell’Autorizzazione Integrata Ambientale già rilasciata alla ditta Silea s.p.a. con sede legale ed impianto
in via L. Vassena 6, Valmadrera (LC) con d.d.s. n. 11937 del
16/10/07 ai sensi dell’art. 29-octies del d.lgs. 152/06 per le
attività di cui all’allegato VIII alla parte II, punto 5.2, lett. a)
e b).»;
• la nota prot. T 1.2015.0007445 del 12 febbraio 2015 avente per oggetto «Comunicazione di avvio del procedimento di riesame ai sensi dell’art. 29-octies del d.lgs. 152/06 e
dell’art. 35 del d.l. 12 settembre 2014, n. 133»;
• la nota n. 6241 del 12 maggio 2015, prot. T1.2015.0023851
del 13 maggio 2015, con la quale la ditta ha presentato la
verifica della sussistenza dell’obbligo di redazione della relazione di riferimento, in cui conclude, viste le quantità utilizzate, le caratteristiche delle pavimentazioni e le modalità di
stoccaggio e di gestione delle sostanze pericolose, di non
essere tenuta a redigere la Relazione di Riferimento di cui
all’art. 5, comma 1, lettera v-bis) del d.lgs. 152/2006;
• la comunicazione di modifica non sostanziale n. 14613 del
4 novembre 2016 (in atti reg. n. T1.2016.0057390 del 7 novembre 2016) inerente la sostituzione della turbina per la
produzione di energia elettrica approvata con il presente
atto;
Preso atto della relazione finale del 15 dicembre 2015 relativa
alla visita ispettiva ordinaria condotta da ARPA ai sensi del D.lgs.
152/06 e delle relative note di osservazione presentate dalla
ditta;
Vista la nota n. T1.2016.0059179 del 16 novembre 2016 con
la quale è stata convocata la Conferenza di Servizi decisoria
e contestualmente è stato trasmesso all’Azienda ed agli Enti la
bozza di Allegato Tecnico (AT) (omissis) al presente atto;
Preso atto delle conclusioni della Conferenza dei servizi tenutasi il 29 novembre 2016, di cui si riporta di seguito stralcio del
verbale.

– 70 –

Bollettino Ufficiale

Serie Ordinaria n. 2 - Venerdì 13 gennaio 2017
«Il Presidente introduce la riunione, convocata con nota n.
T1.2016.0059179 del 16 novembre 2016 descrivendo le finalità
della stessa nell’ambito della Conferenza dei Servizi per il riesame all’A.I.A., rilasciata alla soc. Silea s.p.a. con d.d.u.o. n. 8532
del 17 settembre 2014, ai sensi dell’art. 29-octies d.lgs. 152/06.
Ricorda che, come comunicato nella nota di avvio del procedimento in oggetto (prot. n. T1.2015.0007445 del 12 febbraio 2015), il presente riesame è finalizzato al recepimento di sopravvenienze normative (in particolare d.lgs. 46/2014 e art. 35
«Sblocca Italia»), nonché la modifica non sostanziale elencata
nella bozza di Allegato tecnico all’AIA (AT). Durante la seduta
odierna della conferenza viene pertanto richiesto agli Enti, per
quanto di competenza, di esprimere le proprie osservazioni e il
proprio parere in merito ai contenuti dell’AT all’AIA, nonché al
rilascio del riesame dell’AIA.
Si procede alla revisione dell’AT trasmesso contestualmente
alla convocazione della CdS.
Regione: viene acquisito agli atti della Conferenza e si dà lettura del parere positivo della Provincia di Lecco, trasmesso con
nota del 28 novembre 2016 (in atti reg. n. T1.2016.0061447 del
28 novembre 2016). Accoglie le osservazioni di cui alla revisione
provinciale dell’AT, chiedendo all’Azienda di esporre la richiesta
di limitare ai soli rifiuti sanitari pericolosi la gestione tramite impianto di caricamento separato. Prende atto di quanto richiesto
dal Comune e di quanto comunicato dall’Azienda. Richiede
l’aggiornamento delle coordinate indicate nell’AT in WGS84.
Silea s.p.a.: relativamente alla richiesta di limitare l’utilizzo
dell’impianto di caricamento separato ai soli rifiuti sanitari pericolosi, precisa che la stessa nasce dall’esigenza di favorire lo
smaltimento di rifiuti sanitari non pericolosi, che ai sensi del d.p.r.
254/03 non necessitano di caricamento separato e il cui conferimento avviene con una limitata programmazione, in funzione
della necessità dei conferitori. Analogamente chiede di poter
gestire con caricamento separato i documenti riservati e i corpi
di reato e comunque quei rifiuti/beni per i quali è necessario
che le Forze dell’ordine/funzionari ne verifichino l’effettiva distruzione. In relazione a quanto contenuto nel parere del Comune,
fa presente che il pci medio del rifiuto nel 2015 ammonta a 3103
kcal/kg, quindi in linea con le indicazioni del Comune.
ARPA: si esprime puntualmente sull’AT fornendo alcuni riferimenti, in particolare per le metodologie da utilizzare nel monitoraggio e la valutazione di impatto acustico. Richiede che, a
sostituzione della turbina avvenuta, si proceda a verificare le
previsioni fatte attraverso la realizzazione di una nuova indagine fonometrica. In relazione al monitoraggio delle acque di seconda pioggia e decadenti dai pluviali, in considerazione delle
caratteristiche di tali scarichi e delle analisi effettuate negli anni,
in particolare quelle relative alla ricerca di diossine ed IPA nel
periodo 2014-2015 (monte – valle della roggia affluente del Rio
Torto, prot. della ditta 2901/5IMP/MP/ae del 3/3/16), propone di
limitare il monitoraggio alla verifica della funzionalità degli impianti di trattamento.
Comune: trasmette parere nel corso della Conferenza (prot.
23056 del 29/11/16), di cui viene data lettura e che viene acquisito agli atti della stessa.
Conclusioni: la Conferenza dei Servizi esprime parere favorevole al rilascio del riesame dell’AIA e dà mandato alla uo valutazione e autorizzazioni ambientali per la predisposizione dell’atto conseguente, recependo le modifiche all’allegato tecnico
condivise durante la seduta odierna. Si resta in attesa della trasmissione della documentazione sopra richiesta da parte della
ditta.»
Preso atto del parere positivo della Provincia di Lecco, trasmesso con nota del 28 novembre 2016 (in atti reg. n.T1.2016.0061447
del 28 novembre 2016) ed acquisito agli atti della Conferenza di
servizi sopra richiamata;
Visto l’Allegato Tecnico all’AIA, modificato in esito all’espressione dei pareri degli Enti in sede di Conferenza dei Servizi;
Considerato che i successivi provvedimenti di riesame del
presente provvedimento risultano di competenza di Regione
Lombardia e, pertanto, la garanzia fideiussoria deve essere prestata a favore dello stesso Ente;
Ritenuto quindi, sulla base dell’istruttoria svolta e delle conclusioni della Conferenza dei Servizi sopra riportate, di rilasciare,
ai sensi dell’art. 29-octies del d.lgs. 152/06, il riesame dell’Autorizzazione Integrata Ambientale, già rilasciata con d.d.u.o.
n. 8532/14 alla soc. Silea s.p.a., con sede legale ed impianto
in via L. Vassena n. 6 - Valmadrera (LC) alle condizioni e con le
prescrizioni di cui all’Allegato Tecnico, nonché le planimetrie
predisposte in conformità al punto 4 della d.g.r. 10161/02, che
costituiscono parte integrante del presente provvedimento;

Considerato che con il presente riesame si è provveduto alla
revisione dell’autorizzazione relativamente all’intera installazione
IPPC;
Ritenuto pertanto di aggiornare la durata dell’AIA;
Precisato che il presente provvedimento sostituisce ad ogni
effetto ogni altro visto, nulla osta, parere o autorizzazione in materia ambientale previsti dalle disposizioni di legge e dalle relative norme di attuazione, fatta salva la normativa emanata in
attuazione della direttiva 2012/18/UE (d.lgs. n. 105 del 26 giugno 2015 in materia di controllo dei pericoli di incidenti rilevanti
connessi con determinate sostanze pericolose) e le autorizzazioni ambientali previste dalla normativa di recepimento della
direttiva 2003/87/CE, relativa al sistema per lo scambio di quote
di emissioni dei gas a effetto serra;
Dato atto che l’impianto è registrato secondo il regolamento
EMAS, e che pertanto il riesame dell’autorizzazione medesima
deve essere effettuato entro i termini indicati dall’art. 29-octies,
commi 3, 4 e 8, del d.lgs. 152/06 e quindi:
• entro quattro anni dalla data di pubblicazione nella Gazzetta Ufficiale dell’Unione europea delle decisioni relative
alle conclusioni sulle BAT riferite all’attività principale di
un’installazione;
• quando siano trascorsi 16 anni dal rilascio del presente decreto di riesame dell’AIA effettuato sull’intera installazione;
Dato atto che, in esito alla verifica di assoggettamento ex
d.lgs. 105/15, l’Azienda ha dichiarato, diversamente dal precedente assoggettamento ex d.lgs. 334/99 (art. 5), di non essere
più soggetta alla normativa in materia di rischio di incidenti
rilevanti;
Richiamati gli artt. 29-quater e 29-decies del d.lgs. 152/06, che
prevedono la messa a disposizione del pubblico, sia dell’autorizzazione e di qualsiasi suo aggiornamento, sia del risultato
del controllo delle emissioni, presso l’Autorità Competente individuata, per la presente autorizzazione, nell’unità organizzativa
«Valutazione e autorizzazioni ambientali» della d.g. ambiente,
energia e sviluppo sostenibile della Regione Lombardia;
Richiamato che l’Autorità Competente al controllo effettuerà con frequenza almeno triennale controlli ordinari secondo
quanto previsto dall’art. 29-decies del d.lgs. 152/06 o secondo
quanto definito dal Piano di Ispezione Ambientale Regionale redatto in conformità al comma 11-bis del sopra citato articolo, secondo le modalità approvate con d.g.r. n. 3151 del 18
febbraio 2015;
Considerato che il presente provvedimento rientra tra le competenze della u.o. individuate dalla d.g.r. 3566 del 14 maggio 2015 e dal decreto del segretario generale n. 7110 del 25
luglio 2013;
Dato atto che il presente Decreto concorre al perseguimento
dell’Obiettivo Ter.09.03.256 «Attuazione del PRGR e azioni finalizzate alla riduzione, riuso, riciclo e recupero dei rifiuti» del PRS;
Vista la l.r. 7 luglio 2008, n. 20, nonché tutti i provvedimenti organizzativi della X Legislatura;
DECRETA
1. di rilasciare il riesame dell’Autorizzazione Integrata Ambientale, già rilasciata con d.d.u.o. n. 8532/14, alla soc. Silea s.p.a.,
con sede legale ed impianto in via L. Vassena n. 6 - Valmadrera (LC), alle condizioni e con le prescrizioni di cui all’Allegato
Tecnico, nonché le planimetrie predisposte in conformità al punto 4 della d.g.r. 10161/02, che costituiscono parte integrante del
presente provvedimento;
2. di disporre che, ai sensi dell’art. 35 del d.l. 133/2014 e della
successiva legge di conversione n. 164/2014:
• sussistendo le condizioni indicate all’articolo sopra richiamato, sia stralciato dall’AIA il limite di 87.000 t/anno riferito
all’operazione R1/D10 del codice EER 200301, mantenendo
invariato il carico termico nominale;
• nell’impianto debba essere assicurata priorità di trattamento ai rifiuti urbani prodotti nel territorio regionale fino al
soddisfacimento del relativo fabbisogno e, solo per la disponibilità residua autorizzata, al trattamento di rifiuti urbani
prodotti in altre regioni e, in via complementare, ai rifiuti speciali pericolosi a solo rischio infettivo nel pieno rispetto del
principio di prossimità sancito dall’articolo 182-bis, comma
1, lettera b), del d.lgs. 152/06;
• sia confermata la qualifica di impianto di recupero energetico, con conseguente mantenimento dell’operazione R1;
3. di confermare in € 2.140.667,35 l’ammontare totale della fideiussione che la ditta deve prestare a favore dell’Autorità

Bollettino Ufficiale

– 71 –
Serie Ordinaria n. 2 - Venerdì 13 gennaio 2017

Competente; tale ammontare totale della fideiussione, a fronte
della riduzione del 50 per cento per la Certificazione EMAS viene
rideterminato in € 1.070.333,67.
Operazione

Rifiuti

Quantità

Costi €

TERMOVALORIZZATORE
R1/D10

Urbani e Speciali pericolosi (rifiuti
sanitari) e non pericolosi

> 2000 kg/h

423.907,81

R13/D15

Urbani e Speciali non pericolosi

2450 m3

432.719,00

D15

Speciali pericolosi (rifiuti sanitari)
pericolosi

210 m3

74.182,56

160 m3

D15

Speciali pericolosi (polveri da impianti
abbattimento fumi)

D15/R13

Speciali pericolosi e non pericolosi
(scorie P e NP)

700 m3

247.275,00

D15

Speciali pericolosi (fanghi da impianto
depurazione chimico-fisico)

25 m3

8.831,31

+ 10 m3

60.052,50

PIATTAFORMA ECOLOGICA PROVINCIALE
R131

Pericolosi

100 m3

1.766,20

R13/D15

Non pericolosi

4.810 m3

849.542,20

R12/D13

Non pericolosi

32.000
t/anno

42.390,77

AMMONTARE TOTALE

2.140.667,35

- 50% (azienda certificata EMAS)

-1.070.333,67

AMMONTARE COMPLESSIVO FIDEIUSSIONE

1.070.333,67

[1] Per la messa in riserva si applicano le tariffe di cui al punto 1 della d.g.r.
n. 19461 del 19 novembre 2004 nella misura del 10% in quanto l’Azienda ha dichiarato che i rifiuti vengono avviati al recupero entro 6 mesi dall’accettazione
all’impianto.

La garanzia finanziaria deve essere prestata e accettata in
conformità con quanto stabilito dalla d.g.r. n. 19461/04 e la ditta
dovrà documentare ogni 3 anni il mantenimento della certificazione EMAS per l’attività in essere; la durata della garanzia finanziaria deve essere pari a 16 anni, termine massimo per il riesame
dell’autorizzazione con valenza di rinnovo, maggiorata di 1 anno; nel caso in cui venga presentata una nuova polizza, contestualmente al ricevimento da parte della Regione della prestazione della medesima, saranno svincolate le garanzie finanziarie
già prestate dalla società ed accettate da Regione Lombardia;
4. di dare atto che la mancata estensione temporale della
garanzia fideiussoria entro il termine di 90 giorni dalla data di
comunicazione del presente provvedimento, ovvero la difformità
della stessa dall’allegato A alla d.g.r. n. 19461/04, comporta la
revoca del provvedimento stesso come previsto dalla d.g.r. sopra citata;
5. di precisare che la presente Autorizzazione Integrata Ambientale sarà soggetta a riesame periodico, con valenza di rinnovo, secondo le tempistiche di cui al comma 3 dell’art. 29-octies del d.lgs. 152/06 e pertanto lo stesso dovrà essere effettuato:
• entro quattro anni dalla data di pubblicazione nella Gazzetta Ufficiale dell’Unione europea delle decisioni relative
alle conclusioni sulle BAT riferite all’attività principale di
un’installazione;
• quando siano trascorsi 16 anni dal rilascio del presente decreto di riesame dell’ AIA effettuato sull’intera installazione;
in questo caso l’Azienda è tenuta a presentare domanda
di riesame entro il termine indicato. Nel caso di inosservanza del predetto termine l’autorizzazione si intende scaduta;
6. di disporre che il presente atto sia comunicato via posta
elettronica certificata alla soc. Silea s.p.a., alla Provincia di Lecco, al Comune di Valmadrera, ad Arpa ed all’ATO della Provincia
di Lecco, disponendo che l’efficacia del medesimo atto decorra
dalla formale accettazione delle garanzie finanziarie di cui sopra da parte dell’Autorità Competente;
7. di disporre la pubblicazione del presente decreto sul BURL
ad esclusione dell’allegato tecnico, che sarà invece pubblicato
sul portale di direzione;
8. di disporre la messa a disposizione del pubblico della presente Autorizzazione Integrata Ambientale presso la u.o. «Valutazione e autorizzazioni ambientali» della d.g. ambiente energia e
sviluppo sostenibile della Regione Lombardia e presso i competenti uffici provinciali e comunali;
9. di mettere a disposizione del pubblico i dati di monitoraggio delle emissioni tramite gli uffici individuati ai sensi dell’art.
29-decies, comma 8, del Titolo III bis, della Parte seconda del
d.lgs. 152/2006;

10. di attestare che, contestualmente alla data di adozione
del presente atto, si provvede alla pubblicazione di cui all’art. 23
del d.lgs. 33/2013;
11. di dare atto che avverso il presente provvedimento potrà
essere proposto ricorso giurisdizionale al Tribunale Amministrativo Regionale nel termine di 60 giorni previsto dall’art. 29 del
d.lgs. 104/10, ovvero potrà essere proposto ricorso straordinario
al Presidente della Repubblica nel termine di 120 giorni previsto
dall’art. 9 del d.p.r. n. 1199/71.
Il dirigente della uo
Dario Sciunnach

– 72 –

Bollettino Ufficiale

Serie Ordinaria n. 2 - Venerdì 13 gennaio 2017
