D.d.u.o. 20 dicembre 2016 - n. 13550
T.u. 11 dicembre 1933 n° 1775 e r.r. 24 marzo 2006 n° 2 –
Cambio di titolarità e subentro della società A2a s.p.a. nella
concessione di grandi derivazione di acqua dal sistema di
impianti idroelettrici esistenti sul torrente Liro ed affluenti e
sul fiume Mera in provincia di Sondrio, Precedentemente
concessa alla società Edipower s.p.a. di Milano
IL DIRIGENTE DELLA U.O.
UFFICIO TERRITORIALE REGIONALE MONTAGNA
Visti:
−− il t.u. di leggi 11 dicembre 1933 n. 1775 e successive modificazioni - «Approvazione del testo unico delle disposizioni
di legge sulle acque e sugli impianti elettrici» concernente
norme sulle derivazioni e sulle autorizzazioni delle acque
pubbliche;
−− il regolamento regionale n. 2 del 24 marzo 2006 – «Disciplina dell’uso delle acque superficiali e sotterranee, dell’utilizzo delle acque a uso domestico, del risparmio idrico e
del riutilizzo dell’acqua in attuazione dell’art. 52, c.1 lett.c)
della l.r. 12 dicembre 2003 n. 26;
−− la legge 15 marzo 1997 n. 59, recante delega al Governo
per il conferimento di funzioni e compiti alle regioni e agli
enti locali, per la riforma della pubblica amministrazione e
per la semplificazione amministrativa;
−− il decreto legislativo 31 marzo 1998 n. 112, recante conferimento di funzioni e compiti amministrativi dello Stato alle
regioni ed agli enti locali, in attuazione del capo I della citata legge n. 59 del 1997;
−− il d.lgs. 16 marzo 1999 n. 79 – Attuazione della direttiva
96/92 CE recante norme comuni per il mercato interno
dell’energia e successive modificazioni;
−− la L.r. 12 dicembre 2003 n. 26 e successive modificazioni
– «Disciplina dei servizi locali di interesse economico generale – Norme in materia di gestione di rifiuti, di energia, di
utilizzo del sottosuolo e di risorse idriche» e successive modificazioni e integrazioni;
Visti:
• la legge regionale 7 luglio 2008, n. 20 «Testo unico delle
leggi regionali in materia di organizzazione e personale»,
nonché i provvedimenti organizzativi della X Legislatura ed
in particolare la d.g.r. n. X/5227 del 31 maggio 2016 con la
quale è stato affidato al dr. Andrea Zaccone l’incarico di
dirigente della u.o. ufficio territoriale regionale montagna;
• il decreto del segretario generale n. 7110 del 25 luglio 2013 «Individuazione delle strutture organizzative e
delle relative competenze ed aree di attività delle direzioni
della giunta regionale – X Legislatura;
Visti:
• il decreto di Regione Lombardia n. 2969 del 27 marzo 2007 con il quale:
−− è stato regolarizzato l’insieme organico delle concessioni di derivazione di acqua pubblica per produzione
di energia elettrica coordinato nel sistema di impianti
idroelettrici esistenti sul torrente Liro ed affluenti e sul
fiume Mera della società Edipower Spa nei comuni di
Madesimo, Campodolcino, San Giacomo Filippo, Mese,
Menarola, Samolaco e Gordona in provincia di Sondrio
con contestuale determinazione del Deflusso Minimo
Vitale in adeguamento al Piano di Tutela e Usi delle Acque (PTUA) della Regione Lombardia;
−− è stata confermata, ai sensi dell’art. 12 c. 6 del d.lgs.
79/99, la scadenza della concessione al 31 marzo 2029;
• il disciplinare n. 10552 del 27 marzo 2007 contenente gli
obblighi e le condizioni cui è vincolata la concessione, che
annulla e sostituisce tutti i precedenti;
• il decreto della Regione Lombardia n. 5439 del 16 giugno 2011 con cui è stato approvato il certificato di collaudo
degli impianti di cui al decreto precedente, con rideterminazione della potenza nominale media di concessione;
• il decreto della Regione Lombardia n. 2815 del 2 aprile
2014 con cui è stata assentita alla società Edipower s.p.a.
la variante alla concessione del sistema di impianti di derivazione d’acqua ad uso idroelettrico dal torrente Liro ed affluenti, consistente nell’utilizzo a fini energetici della portata
rilasciata quale Deflusso Minimo Vitale dalla diga di Isolato
in comune di Madesimo (SO),
• il disciplinare di variante n. 11081 di Rep. in data 27 mar-

zo 2014, integrativo del disciplinare n. 10552 del 27 marzo
2007;
• il decreto della Regione Lombardia n. 6969 del 22 luglio
2014 e relativo è stata assentita alla società Edipower s.p.a. la
variante alla concessione del sistema di impianti di derivazione
d’acqua ad uso idroelettrico dal torrente Liro ed affluenti, consistente nell’utilizzo idroelettrico, presso la centrale di San Bernardo, della portata già derivata dal torrente Drogo,
• disciplinare n. 11090 di rep. del 15 luglio 2014 integrativo dei
disciplinari in data 27 marzo 2007 n. 10552 di Rep. e in data 27
marzo 2014 n. 11081;
Vista la nota n. 2250 del 21 ottobre 2016 assunta al protocollo
dell’Ufficio Territoriale regionale Montagna il 24 ottobre 2016 al n.
AE11.2016.0003828 con la quale la società Edipower s.p.a. ha
comunicato che con decorrenza 31 dicembre 2016 la stessa società verrà fusa per incorporazione in A2a s.p.a.;
Visto l’atto di fusione del notaio Edmondo Todeschini n. 21.365
di Repertorio – raccolta n. 8.710 – in data 24 dicembre 2007 registrato presso l’Agenzia delle Entrate – Ufficio di Milano 4 - il 12
ottobre 2016 al n. 50667 serie 1T;
DECRETA
Recepite le premesse:
1. di riconoscere alla società A2a s.p.a. con sede legale in Milano – Corso di Porta Vittoria, 4 – cod. fisc. e P.I. 11957540153 la titolarità della concessione di grande derivazione d’acqua dal sistema di impianti idroelettrici esistenti sul torrente Liro ed affluenti
e sul fiume Mera nei comuni di Madesimo, Campodolcino, San
Giacomo Filippo, Mese, Menarola, Samolaco e Gordona in provincia di Sondrio già rilasciata ad Edipower Spa con Decreto di
Regione Lombardia n. 2969 del 27 marzo 2007 e con i successivi
decreti di variante indicati nelle premesse;
2. di subordinare la concessione al rispetto delle condizioni
e degli obblighi stabilite dal disciplinare n. 10552 di rep. del 27
marzo 2007, e dei successivi di disciplinari integrativi n. 11081 di
rep. del 27 marzo 2014 e n. 11090 di rep. del 15 luglio 2014;
3. di provvedere all’esecuzione del presente decreto mediante notifica, ai sensi della normativa vigente, alla società
A2a s.p.a. interessata, trasmissione di copia alla società Edipower s.p.a. e pubblicazione sul Bollettino Ufficiale della Regione
Lombardia;
Il dirigente
Andrea Zaccone

Bollettino Ufficiale

– 15 –
Serie Ordinaria n. 1 - Lunedì 02 gennaio 2017

