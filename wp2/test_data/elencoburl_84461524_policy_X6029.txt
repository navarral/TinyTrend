D.g.r. 19 dicembre 2016 - n. X/6029
Determinazioni in ordine alla partecipazione al progetto
europeo denominato «Circe – European Regions Towards
Circular Economy « Presentato a valere sul programma
«Interreg Europe». Autorizzazione Della direzione generale
ambiente, energia e sviluppo sostenibile alla fase di attuazione
in rappresentanza di Regione Lombardia
LA GIUNTA REGIONALE
Visti:
• il Programma europeo INTERREG Europe 2014-2020, approvato dalla
Commissione Europea con Decisione
C(2014)4053 finale del 11 giugno 2015;
• la pubblicazione, sul sito internet del programma, della seconda call per la presentazione dei progetti dal 5 aprile al
13 maggio 2016;
• la d.g.r. n. X/1042 del 5 dicembre 2013 «Strategia regionale
per l’accesso ai Programmi a gestione diretta dell’UE per
il periodo 2014-2020: priorità programmatiche, definizione
delle proposte progettuali e disciplina per l’accesso al fondo di cui all’art. 27, c. 10 della l.r. 35/97»;
• il decreto n. 884 del 10 febbraio 2014 di costituzione del
Gruppo per la Progettazione europea (GPE) in attuazione
della sopra citata d.g.r. n. X/1042 del 5 dicembre 2013;
• la delibera CIPE n. 10 del 28 gennaio 2015 «Definizione dei
criteri di cofinanziamento pubblico nazionale dei programmi europei per il periodo di programmazione 2014-2020
e relativo monitoraggio. Programmazione degli interventi
complementari di cui all’articolo 1, comma 242, della legge n. 147/2013 previsti nell’accordo di partenariato 20142020», che stabilisce la dotazione finanziaria complessiva
del cofinanziamento nazionale dei Programmi europei
2014-2020, con la relativa ripartizione per programmi e per
aree territoriali;
Preso atto che la dg ambiente, energia e sviluppo sostenibile
in qualità di capofila ha ritenuto di presentare il progetto «CircE – European regions towards Circular Economy» nell’ambito
del Programma Interreg Europe – 2014-2020, in particolare nella
sua seconda call (5 aprile – 13 maggio 2016), unitamente ai
seguenti partners:
• Government of Catalonia, Ministry of Territory and Sustainability (ES)
• Marshal’s Office of Lower Silesia Voivodeship (PL)
• Province of Gelderland (NL)
• London Waste and Recycling Board – LWARB (UK)
• Creation Development EcoEntreprises - CD2E (FR)
• Sofia Municipality (BG)
• Association of Municipalities and Towns of Slovenia (SLO);
Verificato che:
• il GPE ha espresso nella riunione del 6 maggio 2016 parere
favorevole rispetto alla candidatura della proposta progettuale, di cui si allega scheda di progetto, aggiornata
in base alle indicazioni ricevute in sede di valutazione da
parte del JS, che ne individua sinteticamente i contenuti
e costituisce parte integrante e sostanziale della presente
deliberazione (Allegato A);
• in data 6 ottobre 2016, a seguito alla suddetta Candidatura sulla seconda call, il Segretariato Congiunto (JS) del
Programma ha dato comunicazione con lettera a Regione
Lombardia di aver superato con esito positivo la valutazione, con richiesta di integrazioni da fornire entro il 2 dicembre 2016;
• in data 8 dicembre 2016, il Segretariato Congiunto (JS) del
Programma ha inviato a Regione Lombardia comunicazione in merito all’approvazione del progetto europeo «CircE»
(ID Progetto: PGI02398 CircE);
Rilevato che il budget complessivo del progetto approvato
ammonta a € 1.892.771 così determinato:
• € 1.608.855,35 quota di finanziamento europeo FESR per i
partner UE;
• € 283.915,65 quota di cofinanziamento a carico di ciascun
partner,
secondo la ripartizione riportata nella scheda del piano finanziario di progetto Allegato B – che costituisce parte integrante e sostanziale della presente deliberazione;

Considerato che la quota in capo a Regione Lombardia risulta pari a € 299.150,00 così suddivisa:
• 85% pari a € 254.277,50 di finanziamento FESR (Commissione Europea);
• 15% pari a € 44.872,50 di cofinanziamento nazionale Fondo
di Rotazione;
Dato atto che è stato individuato quale responsabile amministrativo del progetto il direttore generale della dg ambiente,
energia e sviluppo sostenibile e quale responsabile operativo
dello stesso la dirigente della unità organizzativa valutazione e
autorizzazioni ambientali;
Dato atto che, secondo quanto disposto dalla già citata d.g.r.
n. X/1042 del 5 dicembre 2013, la direzione potrà recepire, durante l’attuazione del progetto, eventuali modifiche e/o integrazioni proposte dagli organismi di gestione del programma che
non comportino modifiche sostanziali agli obiettivi e ai risultati
attesi del progetto;
Vagliate ed assunte come proprie le predette determinazioni;
A voti unanimi espressi nelle forme di legge;
DELIBERA
1. di approvare la partecipazione della direzione generale
ambiente, energia e sviluppo sostenibile in qualità di capofila
al progetto europeo «CircE – European regions towards Circular Economy» (ID Progetto: PGI02398 CircE), finanziato a valere
sul Programma Interreg Europe – 2014-2020, così come descritto
sinteticamente nell’allegata scheda A e secondo il piano finanziario di cui all’allegato B quali parti integranti e sostanziali della
presente deliberazione;
2. di autorizzare la Direzione generale ambiente, energia e sviluppo sostenibile a provvedere, con propri atti, alle procedure
necessarie all’attuazione del progetto europeo CircE;
3. di dare atto che la quota in capo a Regione Lombardia
risulta pari a € 299.150,00 ed è così suddivisa:
• 85% pari a € 254.277,50 di finanziamento FESR (Commissione Europea);
• 15% pari a € 44.872,50 di cofinanziamento nazionale Fondo
di Rotazione;
e che la direzione competente procederà all’istituzione dei
capitoli di bilancio dedicati all’attuazione del progetto europeo CircE;
4. di confermare quale responsabile amministrativo del progetto il direttore generale della dg ambiente, energia e sviluppo sostenibile e quale responsabile operativo dello stesso la
dirigente della unità organizzativa valutazione e autorizzazioni
ambientali;
5. di autorizzare il direttore generale della dg ambiente, energia e sviluppo sostenibile a recepire, durante l’attuazione del
progetto, eventuali modifiche e/o integrazioni proposte dalla
Commissione Europea che non comportino modifiche sostanziali agli obiettivi e ai risultati attesi del progetto;
6. di pubblicare il presente atto sul BURL e di demandare al
dirigente competente la pubblicazione degli atti conseguenti e
successivi come previsto dal d.lgs. n. 33/2013.
Il segretario: Fabrizio De Vecchi
——— • ———

– 10 –

Bollettino Ufficiale

Serie Ordinaria n. 1 - Lunedì 02 gennaio 2017
ALLEGATO A

SCHEDA PRESENTAZIONE PROGETTI DI COOPERAZIONE TERRITORIALE EUROPEA
INTERREG EU – 2014-2020
PROGRAMMA
TITOLO PROGETTO
ACRONIMO
DESCRIZIONE SINTETICA DEL PROGETTO

INTERREG ERUROPE 2014-2020
EUROPEAN REGIONS TOWARDS CIRCULAR ECONOMY
CircE

Il progetto si articola in due fasi principali e coinvolge 8 partner che hanno selezionato, preliminarmente all’avvio del progetto, dei
settori ad elevata potenzialità di sviluppo dell’economia circolare e un proprio strumento di pianificazione (policy instruments),
preferibilmente legato alla gestione dei fondi ERDF 2014-2020. Nel corso della prima fase, il progetto si propone di analizzare le
opportunità di sviluppo dell’economia circolare in settori predefiniti, partendo da una selezione degli esempi più promettenti (best
practises), identificando poi le barriere che ostacolano la diffusione di tali iniziative virtuose sviluppate in piccola scala o a livello
sperimentale. Dall’analisi delle opportunità e delle barriere nei settori prescelti, al termine della prima fase del progetto, verranno
proposte delle modifiche ai policy instrument di ciascun partner allo scopo di implementare azioni che favoriscano un concreto
sviluppo dell’economia circolare. Il valore aggiunto di condurre tale attività all’interno di un progetto europeo è quello di consentire
uno scambio di esperienze tra regioni europee nelle quali l’economia circolare presenta diversi stadi di sviluppo, focalizzandosi su
settori comuni o comunque correlati ad esempio in termini di risorse utilizzate. Nel corso della seconda fase il progetto si propone di
monitorare l’implementazione delle modifiche proposte ai policy instruments di ciascun partner.
PIRORITA’ DEL PROGRAMMA INTERREG EUROPE
OBIETTIVO SPECIFICO DEL PROGRAMMA INTERREG EUROPE
DESCRIZIONE DELL’ATTIVITA’

RISULTATI ATTESI

DURATA DEL PROGETTO
BUDGET COMPLESSIVO
QUOTA PER REGIONE LOMBARDIA
CAPOFILA
PARTNERS

Asse 4: “Environment and resource efficiency”.
Obiettivo specifico 4.2: “Improving resource-efficient economy
policies”.
Analisi delle opportunità di sviluppo dell’economia circolare nei
settori oggetto di analisi e identificazione delle barriere che ostacolano la diffusione di iniziative virtuose realizzate solo a livello
locale. L’ambito di analisi allargato agli 8 partner di progetto
consentirà di condurre tale analisi a livello europeo, in un ambito
territoriale ed economico assai variegato.
Proposta di concrete misure di modifica dei policy instrumet in
capo a ciascun partner di progetto al fine di favorire lo sviluppo
dell’economia circolare nei settori più promettenti analizzati.
Gennaio 2017 – Giugno 2021
1.892.771 Euro
299.150 Euro
Regione Lombardia
Regione Lombardia
Government of Catalonia, Ministry of Territory and Sustainability
(ES)
Marshal’s Office of Lower Silesia Voivodeship (PL)
Province of Gelderland (NL)
London Waste and Recycling Board – LWARB (UK)
Creation Development EcoEntreprises - CD2E (FR)
Sofia Municipality (BG)
Association of Municipalities and Towns of Slovenia (SLO)

PARTE 2 – INFORMAZIONI RELATIVE AL PROPONENTE
DIREZIONE GENERALE PROPONENTE
RESPONSABILE LEGALE DEL PROGETTO
DIRIGENTE RESPONSABILE
RESPONSABILE OPERATIVO
SINERGIE CON ALTRE INIZIATIVE REGIONALI (EVENTUALI)

Ambiente, Energia e Sviluppo sostenibile
Mario Nova
Dario Sciunnach
Alessandro Dacomo
Altri progetti europei sul tema: SCREEN, GGP4Growth

——— • ———

Bollettino Ufficiale

– 11 –
Serie Ordinaria n. 1 - Lunedì 02 gennaio 2017
ALLEGATO B

PIANO FINANZIARIO

– 12 –

Bollettino Ufficiale

Serie Ordinaria n. 1 - Lunedì 02 gennaio 2017

