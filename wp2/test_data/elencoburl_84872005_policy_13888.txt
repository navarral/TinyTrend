D.d.s. 23 dicembre 2016 - n. 13888
Presa d’atto della conclusione positiva del procedimento
tecnico-amministrativo di bonifica del P.V. Q8 1486, ubicato
nella S. P. 72, km 27+470, ubicato nei comuni di Olgiate
Molgora e Brivio (LC), Avviato dalla società Kuwait Petroleum
Italia s.p.a. ai sensi del d.lgs. 152/2006 e d.m. 31/2015
IL DIRIGENTE DELLA STRUTTURA BONIFICHE SITI CONTAMINATI
Visto il decreto legislativo 3 aprile 2006, n. 152 e s.m.i. : «Norme
in materia ambientale», in particolare il Titolo V «Bonifica di siti
contaminati» e s.m.i.;
Vista la legge regionale 27 dicembre 2006, n. 30, recante le
«Disposizioni legislative per l’attuazione del documento di programmazione economicofinanziaria regionale, ai sensi dell’art.
9 ter della l.r. 31 marzo 1978, n. 34 – collegato 2007»;
Visto il r.r. 15 giugno 2012, n. 2 «Attuazione dell’art. 21 della
legge regionale 12 dicembre 2003, n. 26 - Disciplina dei servizi
locali di interesse economico generale. Norme in materia di gestione dei rifiuti, di energia, di utilizzo del sottosuolo e di risorse
idriche - relativamente alle procedure e ripristino ambientale dei
siti inquinati»;
Richiamate le deliberazioni di Giunta regionale:
• 27 giugno 2006, n. 2838 avente ad oggetto: «Modalità applicative del Titolo V «Bonifica di siti contaminati» della parte
quarta del d.lgs. 152/2006 - Norme in materia ambientale»;
• 10 febbraio 2010, n. 11348, «Linee guida in materia di bonifica di siti contaminati»;
• 23 maggio 2012 n. 3509, «Linee guida per la disciplina del
procedimento per il rilascio della certificazione di avvenuta
bonifica, messa in sicurezza operativa e messa in sicurezza
permanente dei siti contaminati»;
Vista la d.g.r. 20 giugno 2014, n. 1990, avente per oggetto: «Approvazione del Programma Regionale di Gestione dei Rifiuti (PRGR) comprensivo di Piano regionale delle Bonifiche (PRB) e dei
relativi documenti previsti dalla Valutazione Ambientale Strategica (VAS) e conseguente riordino degli atti amministrativi relativi
alla pianificazione di rifiuti e bonifiche»;
Visto il d.m. 12 febbraio 2015, n. 31, Regolamento recante
criteri semplificati per la caratterizzazione, messa in sicurezza e
bonifica dei punti vendita carburanti, ai sensi dell’articolo 252,
comma 4, del decreto legislativo 3 aprile 2006, n. 152;
Preso atto della comunicazione della società Kuwait Petroleum Italia spa del 9 novembre 2015, agli atti regionali con protocollo n. 56988 del 11 novembre 2015, dell’applicazione della
normativa prevista dal d.m. 12 febbraio 2015, n. 31;
Atteso che nei territori comunali di Brivio e Olgiate Molgora (LC), Strada Provinciale 72, Km 27+470, è ubicato il punto vendita carburanti Q8 n. 1486;
Conisderato che la società Mares s.r.l., per conto della società
Kuwait Petroleum Italia s.p.a., con nota n. nota del 22 dicembre
2011, agli atti regionali con protocollo n. 297 del 5 gennaio 2012,
ha trasmesso il documento «Analisi di Rischio sito specifica» relativo al punto vendita Q8 n. 1486;
Considerato che la Conferenza di Servizi del 14 febbraio 2012,
convocata per l’esame dell’Analisi di Rischio sito-specifica, ha
sospeso la propria attività, rimandando la valutazione del documento all’acquisizione dei risultati del monitoraggio dei gas
interstiziali e alla presentazione dell’integrazione dell’analisi di
rischio, nel rispetto delle prescrizioni ed osservazioni espresse
dagli Enti;
Ritenuto necessario che il verbale della Conferenza di Servizi
di cui sopra costituisca parte integrante del presente provvedimento (allegato 1);
Vista la nota del 30 settembre 2016, agli atti regionali con protocollo n. 49678 del 3 ottobre 2016, con la quale la società Mares s.r.l., per conto della Kuwait Petroleum Italia s.p.a. ha trasmesso il documento Analisi di Rischio sito specifica rev. 2, relativo al
punto vendita Q8 n. 1486, in applicazione a quanto previsto dal
sopra citato decreto d.m. 12 febbraio 2015, n. 31, in particolare
per l’elaborazione dell’Analisi di rischio in modalità diretta;
Considerato che ai fini istruttori è stata convocata in data 23
novembre 2016, presso la direzione generale ambiente, energia
e sviluppo sostenibile della Regione Lombardia, una Conferenza
di Servizi ai sensi dell’art. 14, l. 7 agosto 1990, n. 241, e s.m.i., per
la valutazione dell’ Analisi di Rischio sito specifica rev. 2, e per
la quale è stata richiesta la presenza della Provincia di Lecco,
dei comuni di Brivio e Olgiate Molgora, dell’ARPA Lombardia- Di-

partimento di Lecco, dell’ATS Lecco e della società Kuwait Petroleum Italia s.p.a.;
Considerato che la Conferenza di Servizi del 23 novembre
2016, prendendo atto dei pareri tecnici di competenza trasmessi
dagli Enti, dei risultati dell’Analisi di Rischio e, in particolare, della
validazione dei dati da parte di ARPA - dipartimento di Lecco, ha
dichiarato concluso positivamente il procedimento tecnico-amministrativo di bonifica del P.V. Q8 1486, in quanto le concentrazioni rilevate nei terreni sono inferiori alle concentrazioni soglia di
rischio (CSR);
Richiamata la d.g.r. 10 febbraio 2010, n. 11348, recante le linee
guida in materia di bonifica di siti contaminati e, in particolare,
l’obbligo per i comuni di aggiornare il certificato di destinazione
urbanistica con riferimento alla situazione di potenziale contaminazione del sito a seguito del superamento delle concentrazioni soglia di contaminazione (CSC);
Ritenuto necessario che il verbale della Conferenza di Servizi di cui sopra costituisca altresì parte integrante del presente
provvedimento (allegato 2);
Preso atto delle disposizioni del Capo III, legge 241/1990 s.m.i.,
relative alla partecipazione al procedimento amministrativo;
Dato atto che il procedimento che si conclude con il presente
decreto ai sensi dell’art. 242 del d.lgs. 152/2006, deve concludersi nel termine di 60 gg dal ricevimento del documento progettuale oggetto di approvazione, e che tale termine non è stato rispettato sia per il protrarsi degli elementi istruttori necessari
ai fini dell’approvazione del documento di cui trattasi sia per le
intervenute nuove disposizioni legislative;
Vista la l.r. 7 luglio 2008, n. 20 «Testo Unico delle leggi regionali
in materia di organizzazione e personale», nonché i provvedimenti organizzativi della X Legislatura;
Dato atto che il presente provvedimento rientra tra le competenze dell’u.o. individuata dalla d.g.r. n. 87 del 29 aprile 2013
(ovvero altro provvedimento organizzativo successivo) e dal decreto del segretario generale n. 7110 del 25 luglio 2013.
DECRETA
1. di dare atto che il procedimento tecnico-amministrativo per la bonifica del P.V. Q8 n. 1486, ubicato nella S.P. 72, km
27+470, nei comuni di Olgiate Molgora e Brivio (LC), avviato ai
sensi dell’art. 242 del d.lgs. 152/2006 e di seguito ai sensi del
d.m. 12 febbraio 2015, n. 31, si è concluso positivamente con
l’approvazione dell’Analisi di rischio sito-specifica rev. 2, da parte
della Conferenza di Servizi del 23 novembre 2016, come da verbali di Conferenza allegati (all. 1 e 2);
2. di dare atto dell’obbligo per i comuni di Brivio e Olgiate
Molgora di riportare nei certificati urbanistici la situazione di potenziale contaminazione del sito a seguito del superamento delle concentrazioni soglia di contaminazione (CSC);
3. di dare atto dell’obbligo, da parte della proprietà del sito, di
avviare un nuovo procedimento di bonifica qualora intervenissero modifiche della destinazione d’uso dell’area;
4. di comunicare il presente atto alla Società Kuwait Petroleum Italia s.p.a. e di trasmetterne copia alla Provincia di Lecco,
ai comuni di Olgiate Molgora e Brivio, all’ARPA Lombardia – Dipartimento di Lecco e all’ATS della Brianza;
5. di provvedere a pubblicare sul Bollettino Ufficiale della Regione Lombardia, il presente provvedimento, ad esclusione degli
allegato 1 e 2;
6. di dare atto, ai sensi dell’art. 3, legge 7 agosto 1990, n. 241,
che contro il presente provvedimento, potrà essere presentato ricorso giurisdizionale al Tribunale Amministrativo Regionale, entro
60 (sessanta) giorni dalla data di comunicazione dello stesso,
ovvero ricorso straordinario al Presidente della Repubblica entro
120 (centoventi) giorni dalla predetta data.
Il dirigente
Elisabetta Confalonieri

