D.d.s. 22 dicembre 2016 - n. 13801
Parziale rettifica per mero errore materiale dell’allegato 1
del decreto n. 13597 del 20 dicembre 2016 «Bando ricerca e
innovazione – Edizione 2016 – Misure A,B e C» di cui al decreto
6916/2016 di approvazione degli esiti dell’istruttoria formale e
tecnica e presa d’atto di una rinuncia
IL DIRIGENTE DELLA STRUTTURA RICERCA, INNOVAZIONE E
TRASFERIMENTO TECNOLOGICO
Richiamato il proprio decreto n.13597 del 20 dicembre 2016,
avente ad oggetto «Bando Ricerca e Innovazione – edizione
2016 - misure A,B e C » di cui al decreto 6916/2016: approvazione degli esiti dell’istruttoria formale e tecnica con l’elenco delle
domande ammesse (finanziate e non finanziate), non ammesse
e presa d’atto di una rinuncia;
Verificato che per mero errore materiale nell’ allegato 1 (elenco delle domande ammesse MISURA A - sottomisura A1 - inserite
in ordine di punteggio) del decreto sopra citato, il codice fiscale
delle Società GETAX s.r.l. (ID 83) e IPSES s.r.l. ( ID 67) non è stato
inserito correttamente (omissione del primo numero);
Ritenuto pertanto necessario, verificata la correttezza degli
altri dati riportati, rettificare l’allegato 1 del decreto sopra indicato, inserendo i codici fiscali corretti delle due aziende Società
GETAX srl (ID 83 - CF n. 05391040879) e IPSES s.r.l. (ID 67 – CF
n. 03999740966), dando atto che il provvedimento viene confermato integralmente in tutti gli altri elementi;
Dato atto che contestualmente all’approvazione del provvedimento n. 13597/2016, si è provveduto alla pubblicazione delle
informazioni relative alle imprese beneficiarie già costituite sul
sito istituzionale regionale – sezione amministrazione trasparenza e per gli effetti dell’art. 26 e 27 del d.lgs.14 marzo 2013, n. 33;
Dato atto che il presente provvedimento rientra tra le competenze della Struttura regionale Ricerca, Innovazione e Trasferimento Tecnologico, individuate dalla d.g.r. 4235/2015, dalla
d.g.r. n. 5227/2016, dalla d.g.r. 5438/2016 e dal decreto del Segretario Generale n. 4517 del 20 maggio 2016;
Richiamate in particolare:
• la d.g.r. n. X/4235 del 27 ottobre 2015 che ha disposto la
rimodulazione di alcune direzioni generali e in particolare
la nomina della DG Attività produttive, Ricerca e Innovazione in DG Università, Ricerca e Open Innovation;
• la d.g.r. X/5438 del 25 luglio 2016 di approvazione del VIII
provvedimento organizzativo, con il quale sono stati modificati gli assetti organizzativi regionali con decorrenza dal
1 agosto 2016, con la nomina del dr. Ermanno Boccalari
come dirigente della Struttura Ricerca, Innovazione e Trasferimento Tecnologico;
DECRETA
1.  di rettificare parzialmente per mero errore materiale, l’allegato 1 del decreto n.13597 del 20 dicembre 2016, avente ad
oggetto «Bando Ricerca e Innovazione – edizione 2016 - misure
A, B e C » di cui al decreto 6916/2016: approvazione degli esiti
dell’istruttoria formale e tecnica con l’elenco delle domande
ammesse ( finanziate e non finanziate) non ammesse e presa
d’atto di una rinuncia, modificando i codici fiscali corretti delle
società come segue: GETAX s.r.l. (ID 83 – CF n. 05391040879) e
IPSES srl (ID 67 – CF n. 03999740966);
2.  di confermare, verificata la correttezza degli altri dati riportati, l’allegato 1 del decreto sopra citato, e di fare salve tutte le
altre disposizioni contenute del decreto n.13597/2016, che non
rientrano nelle modifiche espressamente approvate dal presente atto;
3. di pubblicare il presente provvedimento sul BURL e sui siti
internet di Regione Lombardia, Unioncamere Lombardia e delle
Camere di Commercio Lombarde;
4.  di dare atto che si è provveduto alla pubblicazione sul sito
istituzionale regionale, sezione amministrazione trasparenza – ai
sensi e per gli effetti dell’art. 26 e 27 del d.lgs. 14 marzo 2013,
n. 33 - relativamente alle imprese beneficiarie già costituite - in
sede di approvazione del decreto n. 13597/2016.
Il dirigente della Struttura Ricerca, Innovazione e
Trasferimento Tecnologico
Ermanno Boccalari

