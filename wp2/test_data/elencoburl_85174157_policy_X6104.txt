D.g.r. 9 gennaio 2017 - n. X/6104
Modalità attuative della definizione agevolata dei tributi e
delle altre entrate regionali, ai sensi degli articoli 6 e 6-ter del
dl 22 ottobre 2016, n. 193, come convertito, con modificazioni
nella legge 1° dicembre 2016, n. 225
LA GIUNTA REGIONALE
Visto l’art. 6 del d.l. 22 ottobre 2016, n. 193, convertito, con modificazioni, nella legge 1° dicembre 2016, n. 225, che ha introdotto misure per la definizione agevolata dei carichi affidati agli
agenti della riscossione dal 2000 al 2016 attraverso il pagamento del debito senza corrispondere le relative sanzioni, gli interessi di mora determinati ai sensi dell’art. 30 del d.p.r. n. 602/1973
nonché le somme aggiuntive previste per le irregolarità in materia previdenziale;
Visto l’art. 6 ter, introdotto nel citato d.l. 193/2016 dalla legge
di conversione n. 225/2016 che ha attribuito alle Regioni e agli
enti locali la facoltà di consentire la definizione agevolata delle posizioni debitorie derivanti dalla mancata riscossione delle
entrate, anche tributarie, conseguenti a provvedimenti di ingiunzione, di cui al r.d. 14 aprile 1910, n. 639, notificati dal 2000 al
2016, mediante l’esclusione delle sanzioni relative alle predette
entrate;
Considerato che l’art. 2, comma 2, della l.r. 29 dicembre 2016,
n. 35, «Legge di Stabilità 2017-2019», ha sancito l’applicazione
della definizione agevolata anche alle ingiunzioni, emesse ai
sensi del r.d. n. 639/1910, notificate entro il 31 dicembre 2016, rinviando ad una deliberazione della Giunta regionale l’individuazione delle modalità attuative nel rispetto del comma 2 dell’art.
6 ter del d.l. n. 193/2016, come convertito, con modificazioni, nella legge n. 225/2016;
Ritenuto, pertanto, di individuare il termine del 2 maggio 2017
quale data ultima entro la quale il debitore dovrà effettuare il
pagamento delle somme dovute per beneficiare dell’esclusione delle sanzioni quantificate nell’ingiunzione notificata ovvero
presentare istanza di rateizzazione delle somme allo stesso titolo
dovute;
Valutato che, ai fini della definizione agevolata, è ammesso il
pagamento in unica rata da effettuarsi entro la predetta data
del 2 maggio 2017 e che entro lo stesso termine sarà possibile
richiedere la rateizzazione del pagamento per somme superiori
2.000,00€ e che le relative rate di pari ammontare dovranno essere versate entro il 31 luglio 2017, il 2 ottobre 2017 e il 30 novembre 2017 ai fini della fruizione della definizione agevolata ai sensi
dell’art. 6 ter del citato d.l. n. 193/2016;
Evidenziato che in caso di mancato ovvero di insufficiente o
tardivo pagamento di una delle rate in cui è stato dilazionato
il pagamento richiesto mediante ingiunzione, di cui al comma
1 dell’art. 6 ter del richiamato d.l. 193/2016, la definizione agevolata non produce effetti e riprendono a decorrere i termini di
prescrizione e decadenza per il recupero delle somme dovute
dal debitore; gli importi eventualmente versati sono acquisiti a
titolo di acconto dell’importo complessivamente dovuto comprensivo di sanzioni;
Preso atto che per le ingiunzioni o per gli avvisi di accertamento a seguito dei quali siano state notificate cartelle esattoriali coattive si applicano le disposizioni dell’art. 6 del d.l. 22
ottobre 2016, n. 193, come convertito, con modificazioni, nella
legge 1° dicembre 2016, n. 225, secondo le disposizioni diramate dall’Amministrazione Finanziaria statale;
Ritenuto, pertanto, di definire tempi e modalità per usufruire
della definizione agevolata di cui agli articoli 6 e 6-ter del d.l.
22 ottobre 2016, n. 193, come convertito, con modificazioni, nella legge 1° dicembre 2016, n. 225, secondo quanto indicato
nell’allegato A al presente atto del quale costituisce parte integrante e sostanziale;
Precisato, inoltre, che la rateizzazione dei debiti di importo superiore a € 50.000,00 è subordinata alla presentazione di idonea fidejussione;
Verificata da parte della Dirigente della UO Tutela delle entrate tributarie regionali la regolarità dell’istruttoria della proposta
di deliberazione sia dal punto di vista tecnico sia sotto il profilo
della legittimità;
Ad unanimità di voti espressi nelle forme di legge;
DELIBERA
1. di approvare tempi e modalità per usufruire della definizione agevolata di cui agli articoli 6 e 6 ter del d.l. 22 ottobre 2016,
n. 193, come convertito, con modificazioni, nella legge 1° dicembre 2016, n. 225, secondo quanto indicato nell’allegato A al presente atto del quale costituisce parte integrante e sostanziale;

2. che la fruizione della definizione agevolata è possibile mediante pagamento in unica rata della somma dovuta da effettuarsi entro il 2 maggio 2017. In tal caso il pagamento della
somma equivale a manifestazione di volontà di avvalersi della
definizione agevolata da parte del debitore senza necessità di
presentare formale richiesta di adesione;
3. che la fruizione della definizione agevolata per somme dovute superiori a 2.000,00€ è possibile anche previa richiesta di rateizzazione del pagamento da effettuarsi entro il 2 maggio 2017 e che
le relative rate di pari ammontare dovranno essere versate entro il
31 luglio 2017, il 2 ottobre 2017 e il 30 novembre 2017;
4. di dare atto che per le ingiunzioni o per gli avvisi di accertamento a seguito dei quali siano state notificate cartelle esattoriali coattive si applicano le disposizioni dell’art. 6 del d.l. 22
ottobre 2016, n. 193, come convertito, con modificazioni, nella
legge 1° dicembre 2016, n. 225, secondo le disposizioni diramate dall’Amministrazione Finanziaria statale;
5. la pubblicazione della presente deliberazione sul bollettino
ufficiale di Regione Lombardia.
II segretario: Giancarla Neva Sbrissa
——— • ———

–4–

Bollettino Ufficiale

Serie Ordinaria n. 2 - Mercoledì 11 gennaio 2017
ALLEGATO A
MODALITÀ ATTUATIVE DELLA DEFINIZIONE AGEVOLATA DEI TRIBUTI E DELLE ALTRE ENTRATE REGIONALI, AI SENSI DEGLI ARTICOLI 6 E
6-TER DEL DL 22 OTTOBRE 2016, N. 193, COME CONVERTITO, CON MODIFICAZIONI NELLA LEGGE 1° DICEMBRE 2016, N. 225.

Premessa
I soggetti interessati possono fruire dei benefici previsti dalla definizione agevolata procedendo al pagamento degli importi dovuti
entro il 2 maggio 2017. Le posizioni debitorie potranno essere regolarizzate, tramite il pagamento degli importi richiesti a seguito di
notifica di ingiunzione, di cui al R.D. 14 aprile 1910, n. 639, effettuata entro il 31 dicembre 2016, con esclusione delle sole sanzioni, ai
sensi degli articoli 6 e 6-ter del DL 22 ottobre 2016, n. 193, come convertito, con modificazioni dalla legge 1° dicembre 2016, n. 225, ove
si prevede che i debitori possono estinguere il debito senza corrispondere le sanzioni comprese in tali ingiunzioni.

Ambito di applicazione
Possono usufruire della definizione agevolata i soggetti interessati, siano essi persone fisiche o giuridiche.
Ai sensi dell’art 6-ter del DL 22 ottobre 2016, n. 193, come convertito, con modificazioni dalla legge 1° dicembre 2016, n. 225, l’agevolazione riguarda:
•

le posizioni irregolari per le quali non si sia provveduto al pagamento dell’ingiunzione emessa da Regione Lombardia ai sensi
del RD n. 639/1910 e regolarmente notificata entro il 31 dicembre 2016;

Sono escluse dalla definizione agevolata le posizioni debitorie relative a:
•

ingiunzioni notificate dopo il 31 dicembre 2016;

•

ingiunzioni o avvisi di accertamento a seguito dei quali siano state notificate cartelle esattoriali coattive per le quali si applicano le disposizioni dell’art. 6 del DL 22 ottobre 2016, n. 193, come convertito, con modificazioni dalla legge 1° dicembre 2016,
n. 225, secondo le disposizioni diramate dall’Amministrazione Finanziaria statale.

Termine entro il quale è possibile beneficiare della regolarizzazione agevolata
E’ possibile effettuare i pagamenti ai fini della regolarizzazione agevolata fino al 2 maggio 2017. Il pagamento effettuato entro tale
data equivale a manifestazione di volontà di avvalersi della definizione agevolata da parte del debitore senza necessità di presentare
formale richiesta.
Entro la stessa data deve essere presentata l’istanza di rateizzazione del pagamento dovuto per importo superiore a 2.000,00€
A tutte le posizioni non regolarizzate o per le quali non sia stata presentata richiesta di rateizzazione entro il 2 maggio 2017, saranno
nuovamente applicate le sanzioni secondo le previsioni ordinarie di legge.

Modalità di regolarizzazione e di pagamento
Per aderire alla definizione agevolata, di cui all’art. 6-ter del DL 22 ottobre 2016, n. 193, come convertito, con modificazioni dalla legge
1° dicembre 2016, n. 225, non è necessario presentare istanza nel caso di pagamento in unica soluzione. Il pagamento di quanto
dovuto attraverso i sistemi regionali consente di regolarizzare la posizione debitoria.
A tal fine i versamenti devono essere effettuati tramite i sistemi di riscossione regionali o, laddove non fosse possibile, secondo le modalità espressamente indicate da Regione Lombardia al debitore.
La ricevuta del pagamento eseguito attesta l’avvenuta regolarizzazione della relativa posizione debitoria.
I pagamenti possono essere effettuati con le seguenti modalità:
A. Tassa automobilistica regionale:
presso tutti i punti ordinari di riscossione;
accedendo all’Area Personale del Portale dei Tributi regionali (www.tributi.regione.lombardia.it) sarà possibile effettuare il pagamento mediante carta di credito
B. Per tutte le altre entrate:
mediante bonifico bancario sul conto corrente di Tesoreria secondo quanto indicato nell’ingiunzione ricevuta, riportando la causale “definizione agevolata”, il numero dell’ingiunzione e, in caso di rateizzazione, il progressivo della rata.
In tutti i casi, il calcolo del dovuto è proposto automaticamente dal sistema o da apposita comunicazione della Regione, ai sensi
dell’art. 6-ter del DL 22 ottobre 2016, n. 193, come convertito, con modificazioni dalla legge 1° dicembre 2016, n. 225.

Rateizzazioni
È possibile richiedere entro il 2 maggio 2017 la rateizzazione del pagamento nel caso l’importo dovuto per ciascuna posizione debitoria sia superiore a 2.000,00€.

Bollettino Ufficiale

–5–
Serie Ordinaria n. 2 - Mercoledì 11 gennaio 2017

Al di sotto di tali importi le richieste di rateizzazione non verranno prese in considerazione e resta fermo il termine del 2 maggio 2017
per procedere con la definizione agevolata della posizione debitoria mediante versamento, in unica soluzione, da effettuarsi entro la
stessa data.
Entro il 31 maggio 2017, Regione Lombardia comunica ai debitori che hanno richiesto la rateizzazione, per somme superiori a 2.000,00€,
l’importo delle singole rate di pari ammontare da versare entro il 31 luglio 2017, 2 ottobre 2017 e 30 novembre 2017.
Nel caso di istanza di rateizzazione per importi superiori a 2.000,00€, sono sospesi i termini di prescrizione e di decadenza per il recupero delle somme richieste mediante le ingiunzioni, come stabilito dal comma 3, dell’art. 6-ter del DL 22 ottobre 2016, n. 193, come
convertito, con modificazioni dalla legge 1° dicembre 2016, n. 225.
In caso di mancato, insufficiente o tardivo versamento dell’unica rata ovvero di una delle rate in cui è stato dilazionato il pagamento
delle somme, la definizione non produce effetti e riprendono a decorrere i termini di prescrizione e di decadenza per il recupero delle
somme oggetto dell’istanza. In tale caso, i versamenti effettuati sono acquisiti a titolo di acconto dell’importo complessivamente dovuto comprensivo di sanzioni.
Per gli importi rateizzati è possibile effettuare il pagamento anche mediante domiciliazione sul conto corrente indicato dal debitore
nella medesima richiesta di rateizzazione.
La richiesta di rateizzazione dovrà essere inoltrata alla competente Direzione Generale di Regione Lombardia che ha provveduto
all’emissione dell’ordinanza ingiunzione.

Rimborsi
Non si fa luogo al rimborso degli importi corrisposti a titolo di sanzioni nel caso di pagamento effettuato a seguito di notifica di ingiunzione emessa dalla Regione Lombardia ai sensi del R.D. 14 aprile 1910, n. 639, qualora il versamento sia stato effettuato entro il 31
dicembre 2016, data di pubblicazione sul BURL della legge regionale n. 35, “Legge di Stabilità 2017-2019”

Primo sollecito di pagamento a seguito di mancato adempimento dell’ingiunzione
In sede di primo sollecito per il pagamento delle ingiunzioni ancora inevase, Regione comunica agli interessati la possibilità di fruire
della definizione agevolata prevista dall’art. 6-ter del DL 22 ottobre 2016, n. 193, come convertito, con modificazioni dalla legge 1°
dicembre 2016, n. 225, quantificandone il debito residuo al netto delle sanzioni. Con la medesima comunicazione viene evidenziato:
a) l’importo complessivo dovuto in assenza di definizione comprensivo, quindi, di sanzioni a termini di legge
b) l’importo complessivo dovuto nel caso di adesione, entro il 2 maggio 2017, alla definizione agevolata con l’esclusione delle
sanzioni.

Contenzioso relativo alle ingiunzioni oggetto di definizione agevolata
L’adesione alla definizione agevolata comporta la rinuncia alla prosecuzione dei giudizi pendenti in sede giurisdizionale ovvero all’avvio degli stessi, pertanto, con conseguenti effetti nell’ambito processuale.

Informazione e assistenza
Le informazioni di carattere generale potranno essere richieste alla competente Direzione Generale di Regione Lombardia che ha
provveduto all’emissione dell’ingiunzione secondo quanto riportato sullo stesso atto.
Informazioni e verifiche delle posizioni relative alla sola tassa automobilistica possono essere richieste presso i seguenti punti di contatto:
• call center regionale
-

numero verde 800.151.121

-

casella di posta elettronica: prontobollo@regione.lombardia.it

• sportelli di SpazioRegione presso gli Uffici Territoriali Regionali

–6–

Bollettino Ufficiale

Serie Ordinaria n. 2 - Mercoledì 11 gennaio 2017

