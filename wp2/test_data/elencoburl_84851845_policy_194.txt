in legge n. 122 dell’1 agosto 2012) - Decreto n. 194 del 14
dicembre 2016
Convenzione tra il Commissario Delegato, la Giunta regionale
della Lombardia e Lombardia Informatica s.p.a. per le attività
di natura informatica a supporto della struttura Commissariale
per l’emergenza e la ricostruzione dei territori lombardi colpiti
dagli eventi sismici del maggio 2012 – Liquidazione alla
società in house Lombardia Informatica s.p.a. del primo stato
di avanzamento lavori al novembre 2016 per complessivi €
644.979,75.
IL SOGGETTO ATTUATORE
Viste le deliberazioni del Consiglio dei Ministri del 22 maggio
2012 e del 30 maggio 2012 con le quali è stato dichiarato lo
stato di emergenza in conseguenza dell’evento sismico del 20
maggio 2012 che ha colpito il territorio delle province di Bologna, Modena, Ferrara e Mantova.
Dato atto che lo stato di emergenza è stato, da ultimo, prorogato alla data del 31 dicembre 2018, con legge 26 febbraio
2016, n. 21.
Visto il d.l. 6 giugno 2012, n. 74 «Interventi urgenti in favore delle
popolazioni colpite dagli eventi sismici che hanno interessato il
territorio delle province di Bologna, Modena, Ferrara, Mantova,
Reggio Emilia e Rovigo, il 20 e il 29 maggio 2012», pubblicato nella G.U. n. 131 del 7 giugno 2012 e convertito, con modificazioni,
dalla legge 1° agosto 2012, n. 122, pubblicata nella G.U. n. 180
del 3 agosto 2012 (in seguito d.l. 74/2012), con il quale:
• i Presidenti delle Regioni Emilia-Romagna, Lombardia e Veneto sono stati nominati Commissari delegati per la ricostruzione;
• è stato istituito il Fondo per la ricostruzione delle aree colpite dagli eventi sismici del 20-29 maggio 2012, le cui risorse
sono assegnate su apposite contabilità speciali intestate ai
Commissari delegati;
• è stato stabilito che i Presidenti delle tre Regioni possano adottare «idonee modalità di coordinamento e programmazione
degli interventi per le attività di ricostruzione» ed inoltre, in qualità di Commissari, possano costituire una apposita struttura
commissariale e si possano avvalere e/o delegare funzioni
attribuite dallo stesso D.L. ai Sindaci dei Comuni e ai Presidenti
delle Provincie interessate dal sisma per l’attuazione dei necessari interventi (art. 1, comma 5 e 5 bis).
Visto l’art. 10, comma 15 ter, del d.l. n. 83/2012, così come
convertito in legge, secondo cui, al fine di operare l’opportuno
raccordo con le ulteriori Amministrazioni interessate, i Presidenti
delle Regioni possono avvalersi, nel rispetto della normativa vigente e nei limiti delle risorse umane, strumentali e finanziarie disponibili a legislazione vigente e comunque senza nuovi o maggiori oneri per la finanza pubblica, di Soggetti Attuatori all’uopo
nominati, cui affidare specifici settori di intervento sulla base di
specifiche direttive ed indicazioni appositamente impartite.
Considerato che l’art. 1, comma 5, dello stesso d.l. n. 74/2012,
così come modificato dall’art. 10, comma 15, del d.l. n. 83/2012 e
successivamente dall’art. 6 sexies del d.l. 43/2013, prevedeva che
– a supporto dei Commissari – potesse essere costituita apposita
Struttura Commissariale composta da personale dipendente delle
pubbliche amministrazioni in posizione di distacco o di comando,
anche parziale, nel limite di 15 unità di personale, con oneri posti
a carico delle risorse assegnate nell’ambito della ripartizione del
Fondo per la Ricostruzione di cui all’art. 2 del citato d.l. n. 74/2012.
Dato atto del disposto delle Ordinanze del Commissario delegato per l’emergenza sismica in Lombardia del maggio 2012:
• 13 agosto 2012, n. 3, con la quale tra l’altro è stata costituita
la Struttura Commissariale di cui all’art. 1, comma 5°, del
d.l. 74/2012 a supporto del Commissario stesso, suddivisa
in due articolazioni, delle quali una incaricata dello svolgimento di attività a carattere amministrativo-contabile e
l’altra delle attività a contenuto tecnico;
• 20 giugno 2014, n. 51, con la quale il Commissario delegato
ha disposto l’affidamento complessivo di tutte le attività per la
predisposizione, l’attuazione ed il coordinamento delle attività
operative di cui all’art. 1 del decreto legge 6 giugno 2012, n.
74, convertito con modificazioni nella legge 1° agosto 2012, n.
122, al dott. Roberto Cerretti, quale Soggetto Attuatore unico.
Ricordato, l’art. 15 della legge 7 agosto 1990, n. 241 e s.m.i.,
il quale consente alle Amministrazioni Pubbliche di concludere

tra loro accordi per disciplinare lo svolgimento in collaborazione
di attività di interesse comune.
Atteso che, per la realizzazione degli interventi per la ricostruzione, si è reso necessario fin dall’inizio dell’emergenza operare
in stretta collaborazione con la Giunta regionale della Lombardia e con le sue società in-house, in modo particolare con Lombardia Informatica s.p.a., anche mediante la partecipazione
attiva della stessa nelle attività di competenza del Commissario.
Richiamata l’ordinanza commissariale 20 febbraio 2013, n. 14
e s.m.i., con la quale si individua in Lombardia Informatica s.p.a.
la società che svolgerà i compiti di assistenza tecnica riguardo
alla predisposizione ed alla gestione dei sistemi informativi utili
alla presentazione e gestione delle istanze di finanziamento e
per la successiva fase di rendicontazione delle spese.
Richiamate inoltre:
• la deliberazione della Giunta regionale 28 dicembre 2012,
n. IX/4589 di approvazione, nonché la successiva stipula,
tra Commissario delegato e Giunta Regionale della Lombardia, della «Convenzione con la struttura commissariale
per l’emergenza sismica nella Provincia di Mantova al fine
di anticipazione oneri per le relative spese di funzionamento», registrata in data 8 gennaio 2013 con n. 17394/RCC
nella Raccolta delle Convenzioni e dei Contratti, relativa
agli anni 2012 e 2013;
• la deliberazione della Giunta regionale 19 settembre 2014,
n. X/2392 di approvazione, nonché la successiva stipula, tra
Commissario delegato e Giunta regionale della Lombardia,
della «Convenzione operativa per la definizione dei rapporti
di collaborazione tra la struttura di supporto del Presidente
della Regione Lombardia in qualità di Commissario delegato per la ricostruzione e le strutture organizzative della Regione Lombardia», registrata il 7 ottobre 2014 con n. 18696/
RCC nella Raccolta delle Convenzioni e dei Contratti, relativa agli anni 2014 e 2015;
• la deliberazione della Giunta regionale 20 novembre 2015,
n. X/4327 di approvazione, nonché la successiva stipula, tra
Commissario delegato e Giunta regionale della Lombardia,
delle «Convenzioni operative per la definizione dei rapporti di
collaborazione tra la struttura per l’emergenza sismica nella
Provincia di Mantova a supporto del Presidente della Regione
Lombardia in qualità di Commissario delegato per la ricostruzione e le strutture organizzative della Regione Lombardia» di
approvazione, nonché le successive distinte stipule, tra il Commissario delegato e la Giunta regionale della Lombardia per
la disciplina delle attività di supporto alla Struttura Commissariale e di altri servizi di ausilio ed assistenza necessari all’ordinario funzionamento della Struttura Commissariale e tra il
Commissario delegato, la Giunta regionale della Lombardia e
Lombardia Informatica s.p.a. per le attività di natura informatica a supporto della Struttura Commissariale;
mediante le quali nel tempo sono stati garantiti alla Gestione
Commissariale per la ricostruzione tutti i supporti necessari al
corretto svolgimento delle attività di istituto, ivi compresi quelli di
natura informatica.
Vista inoltre la deliberazione della Giunta regionale 29 dicembre 2015, n. X/4696, recante «Approvazione dello schema di
Convenzione quadro tra la Giunta regionale e Lombardia Informatica s.p.a.», nonché il relativo atto convenzionale debitamente sottoscritto dal vice segretario generale dr. Marco Carabelli e
dal Presidente di Lombardia Informatica s.p.a. dr. Davide Rovera,
inserito nella Raccolta delle Convenzioni e dei Contratti in data
20 gennaio 2016, con n.19098/RCC.
Ricordato in modo particolare che la Convenzione in essere
tra Commissario delegato, Giunta regionale e Lombardia Informatica s.p.a. per le attività di natura informatica a supporto
della Struttura Commissariale, sottoscritto in data 21 dicembre
2015, tra l’altro, prevede che siano erogati a Lombardia Informatica s.p.a. corrispettivi per le attività già svolte alla data della stipula e per quelle da svolgersi entro il termine del rapporto convenzionale, fissato nel 31 dicembre 2016, nel seguente modo:
• € 490.929,73 (IVA compresa) per le attività già svolte negli
anni 2013 e 2014 e già a regime alla data di stipula della
Convenzione;
• € 191.147,55 (IVA compresa) per le attività di sviluppo ancora in corso alla data della stipula e per quelle da realizzarsi negli anni 2015 e 2016;
• € 205.700,00 (IVA compresa) per attività a corpo e di manutenzione evolutiva;
per un investimento complessivo a carico dei fondi del Commissario di € 887.777,28.

Bollettino Ufficiale

– 41 –
Serie Ordinaria n. 1 - Giovedì 05 gennaio 2017

Preso atto della rendicontazione dei servizi erogati al novembre 2016, trasmessa dalla società Lombardia Informatica s.p.a. in
data 13 dicembre 2016 ed assunta agli atti della Struttura Commissariale in medesima data con protocollo n.C1.2016.0006699,
con la quale detta società trasmette una dettagliata relazione
sui servizi erogati nell’ambito del succitato rapporto convenzionale aggiornati al novembre 2016 e chiede contestualmente
l’erogazione tanto delle attività già svolte negli anni 2013 e 2014
e già a regime alla data di stipula della Convenzione, quanto
una prima quota a stato di avanzamento lavori per le restanti
attività di sviluppo, a corpo e di manutenzione evolutiva previste,
per un importo complessivo di € 644.979,75 (IVA compresa).
Dato atto inoltre dell’emissione, effettuata dalla suddetta società in-house Lombardia Informatica S.p.a., della fattura elettronica 23 novembre 2016, n. 20164164, di pari importo, relativa ai
suddetti servizi rendicontati.
Validati e fatti propri gli esiti dell’istruttoria condotta dagli uffici della Struttura Commissariale sulla rendicontazione prodotta
dalla succitata società, dai quali si evince la corretta fatturazione di:
• € 490.929,73 (IVA compresa) a saldo delle attività già svolte
negli anni 2013 e 2014 e già a regime alla data di stipula
della Convenzione;
• € 99.320,00 (IVA compresa) per le attività di sviluppo a corpo completate al novembre 2016;
• € 9.102,02 (IVA compresa) per le attività a corpo di manutenzione evolutiva completate al novembre 2016 e
• € 45.628,00 (IVA compresa) per attività di assistenza tecnica a canone nell’anno 2016 e per la realizzazione dello
sviluppo (MEV) del nuovo «bando contributi INAIL-ter».
Accertata la regolarità della documentazione presentata, nonché la congruità, conformità ed effettività della spesa
sostenuta.
Ritenuto conseguentemente di dover liquidare alla società Lombardia Informatica s.p.a. la somma complessiva di € 644.979,75,
a saldo della fattura elettronica 23 novembre 2016, n. 20164164, di
pari importo, relativa ai suddetti servizi rendicontati in forza della
Convenzione stipulata in data 21 dicembre 2015 tra il Commissario
delegato, la Giunta regionale della Lombardia e Lombardia Informatica s.p.a., finalizzata alla realizzazione di attività di natura informatica a supporto della Struttura Commissariale.
Dato atto che la spesa di cui trattasi trova copertura finanziaria sulle risorse afferenti al Fondo per la Ricostruzione delle aree
colpite dal sisma, assegnate al Presidente della Regione Lombardia, in qualità di Commissario delegato ai sensi dell’art. 2 del
d.l. 6 giugno 2012, n. 74, che presenta la necessaria disponibilità.
Accertato che tutti gli obblighi previsti dal d.lgs. 14 marzo
2013, n. 33, recante «Riordino della disciplina riguardante il diritto
di accesso civico e gli obblighi di pubblicità, trasparenza, e diffusione di informazioni da parte delle pubbliche amministrazioni»,
ove applicabili, sono stati assolti.
Attestata la regolarità amministrativa del presente atto.
Tutto ciò premesso e considerato,
DECRETA
per le motivazioni di cui in premessa e che qui si intendono interamente richiamate,
1. di liquidare alla società in-house Lombardia Informatica
S.p.a., in forza di quanto disposto dalla Convenzione stipulata
in data 21 dicembre 2015 tra il Commissario delegato, la Giunta regionale della Lombardia e la stessa Lombardia Informatica
s.p.a., la somma complessiva di € 644.979,75, a saldo della fattura elettronica 23 novembre 2016, n. 20164164, di pari importo,
relativa ai servizi rendicontati per stato di avanzamento lavori al
novembre 2016;
2.  di imputare la suddetta somma sulle risorse afferenti al Fondo per la Ricostruzione delle aree colpite dal sisma, assegnate
al Presidente della Regione Lombardia, in qualità di Commissario delegato ai sensi dell’art. 2 del d.l. 6 giugno 2012, n. 74, accreditate nel conto di contabilità speciale n. 5713, aperto presso
la Banca d’Italia, Sezione di Milano ed intestato al Commissario
stesso, che presenta la necessaria disponibilità di cassa;
3.  di trasmettere il presente atto alla società interessata, nonché di pubblicare lo stesso nel Bollettino Ufficiale della Regione
Lombardia (BURL) e nel portale internet della Regione Lombardia, pagine dedicate alla ricostruzione post-eventi sismici del
maggio 2012.
Il soggetto attuatore
Roberto Cerretti

